-10 —*

stantia, sine quibus multarum lectionum et versuum aucto·
ritas nobis prorsus incomperta esset. Neque hoc nobis
solis dolendum erat, qui in his studiis tam sero versamur.
Nam etiam Eustathium, quem deinde iterum tertiumque com-
paravi, quum antiquissimi codicis Ven. CCCCLIII. notitia
caruisset, ista in re cognovi haud multo meliore fortuna

ιε usum, quam quemvis recentiorum editorum cum proletariis
codicibus suis. At ille, qui in Homero nihil praeter pul-
chrum poetam mirabatur, priscorum eius fatorum minus cu·
riosuS, et rhetoricos potius quam criticos interpretes secta-
tuS, omnino ab hac parte non tantam, quanta vulgo fruitur,
laudem meruit, plurimam debet iacturae doctiorum Scho-
liorum.

Postremo retuli me ad cognoscendum, quidquid bonae ‚
frugis allatum esset ex manu scriptis exemplaribuS, curam-
que conferendarum primarum editionum, institutam ab Er-
nestio, usque ad Stephanianam persecutus sum3 longe qui-

, dem minore fructu quam labore. Paucae enim his editis
libris propriae sunt lectiones3 et quae in eo numero bonae
sunt et textu dignae, earum quoad fontes ignoramuS, non
ita gravis auctoritas esse potest3 quum codices quidam,
praecipue Venetus ille, propter testimonia Scholiorum ple-
rumque etiam ibi mereantur fidem , ubi ceterorum librorum
consensus non accedit. Qua in re saepe mihi usu venit,
ut longo circuitu pervenirem ad eas correctioneS, quas
eximii libri primus adspectus frustra obtulerat. Nam quae
magna est huius mei ac Veneti textus convenientia, eam
sponte natam habui, non quaesivi. Quoniam enim me con-
stanter ad fidem test-atae antiquitatis contuleram , nihil tri-
buens vulgari levitati, quae dum scripturae veritatem ele·
gantia vel simili specie metitur, nova et antiqua fere nullo
discrimine arripit, etiam principes editiones perraro , et ne

19 Venetum quidem codicem neque Eustathium nisi de fontibus
. suis monenteS, audiendos esse duxi. Itaque si in huius
verbosissimi hominis voluminibus nihil aliud quam variantes
lectiones quaesissem , quum ex iis, quae ipsi propriae sunt,
paucissimas receperim, minima pars emendationis meae mihi
maximo taedio et dispendio temporis redimenda erat.

