...57-

XXII.

Hic prorsus obliti scrinia nostra et bibliothecaS‚ quibus
nunc studiorum immortalitas constat, transvolemus hinc in
alia tempora et in alium orbem rerum, ubi tot inventa, quae
nobis videntur ad beate vivendum necessaria esse, a sapien-
tibus omnibus et stultis ignorabantur. Quid? quod ne no·
minis quidem immortalitas tum quenquam impellere potuit,
ut ei duraturis monumentis prospiceret3 idque de Homero
credere, optare est, non fidem facere. Nam ubi is tali studio
se teneri significat? ubi professionem eiusmodi, ceteris poetis
tam frequentem, edit, aut callide dissimulat? Carminibus
quidem scelera et praeclara facinora famae tradi saepe prae-
dicat, at idem novissimum Carmen ab audientibus maxime
celebrari fatetur ⁵⁶). Omnino autem satis habuit illa aetas,
quasi sub nutrice ludendo ⁵⁷) et divini ingenii impetum se-
quendo, res pulcherrimas experiri et ad aliorum oblectationem
prodere: mercedem si quam petiit, plausus fuit et laus aequa· 9⁵
lium auditorum ‚ praemia, si poetis credimu3‚ amplissima,
longeque gratiora papyracea immortalitate. Etenim quanta
admiratione tum et ipsi vates et cantus eorum excepti sint,
apparet partim ex iis locis Homerici Carminis, ubi Phemius
et Demodocus canentes inducuntur ⁵⁸), partim ex iucundissimo
illo sermone Platonis, in quo Io rhapsodus munus et scenam
suam describit. Nam sicut hic arte quadam efficere se iactat,
ut tota theatra quocunque affectu ferantur, ut nunc lacrimas
fundant, nunc torvis oculis circumspectent‚ nunc gaudium
prodant vultu⁵⁹); ita hoc multo magis et naturae propiore
arte effectum est a vatibus ipsis. Sed quum fere omnia,
quae de rhapsodis accepimus, plurimum conferant ad cogno· ⁴

 

56) odyss, α. 351.

⁵⁷) Conf. egregios versus Hor. Epist. ΙΙ, 1, 93. sqq. in quos
commentarii usum praebet sagacissimi Garvii Disp. Betrachtunq
einiger Vorsclniedenheiten in dm Werken der {ille-seen und nouem
Schrittsteller, repetita in Collectione Lips. 177 9.

⁵⁸) Odyss. a. 326. sqq. θ. 62. sqq. ρ. 518. sqq. etc.

⁵9) K αθορῶ ἑκάστοτε αὐτοὺς ἄνωθεν ἀπὸ τοῦ βήματος
κλαίοντάς τε καὶ δεινὸν ἐμβλέποντας καὶ συνὺαμβοῦντας τοῖς Alaro-

μένοις. Pag. 535. Ε. εἰ. alibi in eo Dial.

