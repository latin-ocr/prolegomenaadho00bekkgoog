..223-

scere, quorum tenuia primordia pauci observarent, utilitatem
apud posteros nemo curaret. Sero autem gens 'adulta re-
spexit incunabula sua, quum memoria primarum inventionum
longo intervallo obscurata ac dissoni rumores variis opinio-
nibus et novis fabulis locum praeberent, nec adhiberetur
ab historicis haec sollertia philosophandi, qua nos ingenii
humani in rebus inveniendis progressus et mensuram indaga-
4¹1 vimus, postquam orbem terrae latius circumspicere, atque
plurium populorum, simili cultu vitae utentium, habitus et
consuetudines comparare didicimus. Quippe nova haec lux
est nostrorum temporum, Graecis negata aut incuriose habita.
Sed commodis huius lucis perpaucos eorum frui vidi-
muS‚ qui erudite loca veterum de auctoribus alphabeti
Graeci collegerunt. Quo factum est, ut multis de rebus
inter se dissentirent viri gravissimi, et partim sententias
parum probabiles sequerentur. Nam post principes vulgaris
sententiae, -SQliger‚glJn et *anfflfflum2 non def erunt, qui =
etiam aliquanto ante Cadmum Pelasgorum cas is gregibus
tam necessariam, ut putabant, artem tribuerent3 eaque opinio
nunc quoque multis probatur et eximiis viris 11). Maxime
autem vulgo falluntur in e0, quod, quo tempore primum
litteras Graecis allatas memorari vident , eodem tempore
simul usum earum omnes Graeciae· fines pervagatum esse,
48 et libris scribendis occasionem dedisse existimant3 de muta—
tionibus et gradibUS, per quos tale inventum ab initiis suis
deducendum fuit, quaerere negligunt. Itaque de vatibus illis,
quos diu ante se plures fuisse ipse Homerus perhibet, ne
quaerendum quidem putant, an utilissima arte uti voluerint,
si iam tum reperta erat. Quem errorem auxerunt fabulae
rudium quorundam in ipsa sua antiquitate scriptorum Grae· .
corum. celebrantur enim magna volumina Carminum, immo,
si Musis placet, prosae eloquentiae, item leges et instituta,
tanquam primis temporibus scripta: cui fraudi in illa ἀκρισίᾳ

 

11) Boherio in Dissert. subiuncta Montefalconii Palaeogra-
phiae Gr. , Wesselingio ad Diod. Sic. T. I. p. 236, SwintonO,
Jacksono, Biancon0‚ Monboddo, Astleo, Larchero, aliis, Quan-
quam ne veteribus quidem haec opinio ignota fuit, inquibus tamen
nullus auctor est gravis et idoneuS, qui incolas Graeciae Cadmo
priores litteris vel alia ulla pictura vocum usos prodiderit. De
singulis auctoribus et fabulis exponere non est instituti mei.

 

 

