-56-

tota mente quasi cum illis vivere cogant ⁵⁵). Qua ex re
etiam talia quaedam manarunt solennia apud poetaS, quae
orta primum e certa persuasione vatum, nunc sacrata consue-

93 tudine se tuentur. Ita hodieque longiorum Garminum con-
ditores eundem, quem prisci illi credebant, afflatum Musarum
et Apollinis ementiuntur, et ab iis numinibus , quae nemo
esse credit, doctos se edere cantum, non humano more loqui
vel scribere simulant: ex quo iam ii quoque canant, qui ne
pronunciare quidem recte poss unt, atque auditores sibi futu-
ros sperant versuum, qui nonnunquam soli typographo scri-
buntur, et ab illo duntaxat syllabatim leyuntur. Sed haec
et multo plura, quibus nostrae poeticae ratio et ars ab an-
tiqua γνησιό τι differt, ab aliis magistris cognoscenda sunt.
Spernant lice it has argutias nostraS, quicunque Homerum
iudicare nequeunt nisi ex nostris ingeniiS, modo fateantur,
diversis sententiis addictos nos non temeritate duci ad ali-
ter iudicandum.

Nec vero nobis ipsis credibile esset, Carmina a vatibus
et memoriter composita et unius memoriae ministerio pro-
pagata esse, (nonnulla enim non sunt credibilia, quae histo-
ria cogit credere ,) neque mirarer, si quis vel uni Homero
quendam usum scribendi ἐν ἀποῤῥῆτοις fuisse fingeret, nisi
vulgatissimus olim mos recitandi et omnis historia rhapso-
dorum argumentationes et rationes nostras gravissime con-
firmaret. In illa autem est maxime, quod scrupuloS, quibus
assensus cohibetur, penitus ex animis evellat. Docet enim,
quo pacto fieri potuerit, ut aetas ἀοιδῶν scriptoriam artem
vel non desideraret, antequam Graecae linguae aptata esset,

94 vel, quum iam coli coepisset, ligno et aliis operosioribus <
massis aequo animo relinqueret.

 

55) Hinc vocabula ex hoc civili cultu tam rara suntin opti-
mis poetis. Hinc Virgilius in Aeneide ‚ etsi Homericam sinceri-
tatem naturae in plurimis rebus non assequitur omniaque habet
fucatiora‚ nusquam scripturam, et quae ad eam pertinent, memo·
rat. Neque tamen uno loco satis cavit levem errorem, in Sibylla,
Carmina in soliis describente notis et nominibus 111, 443. VI, 74.
I nunc, et Gorgiae, Ovidio, Tragicis‚ Virgilium adde gravissimum
testem, quippe perpetuum Homeri imitatorem.

 

 

